---
myst:
  html_meta:
    description: This FAQ covers questions for customers who are migrated from the
      Hipex legacy platform to the new Hypernode platform.
    title: Hipex to Hypernode migration 2024 FAQ (Dutch) | Hypernode
---

# Hipex to Hypernode migration 2024 FAQ (Dutch)

```{note}
Note: This article is written in Dutch because it is aimed at customers who are migrated from our Hipex legacy platform to the new Hypernode platform.
```

______________________________________________________________________

## Waarom is het nodig om te migreren naar Hypernode?

Vanaf januari 2022 hebben ([Hipex en Hypernode de handen ineen geslagen](https://www.hypernode.com/nl/blog/hypernode-en-hipex-slaan-handen-ineen/)). Tot nu toe draaide jij nog (gedeeltelijk) op het voormalige Hipex platform. Omdat de focus op het Hypernode platform ligt en hier ook alle updates en nieuwe features voor uitgerold worden, willen we jullie nu zo snel mogelijk over gaan zetten naar het Hypernode platform zodat jij hier ook gebruik van kunt maken.

## Per wanneer gaat dit gebeuren?

Vanaf 18 maart gaan we van start met het verhuizen van alle websites en webshops van het Hipex-platform naar Hypernode. Ons onboardingteam, dat normaal gesproken websites verhuist voor nieuwe klanten, zal hiervoor worden ingezet. We nemen zelf contact met je op wanneer het tijd is om te verhuizen. Natuurlijk laten we dit ruim van tevoren weten en stemmen we dit altijd met jou af.

## Wat zijn de voordelen van Hypernode?

Vanaf het moment dat je overgezet wordt naar het Hypernode platform kun je gebruikmaken van het ([Hypernode Control Panel](https://www.youtube.com/watch?v=ISa0hsDI8dY&ab_channel=Hypernode)). Dit control panel zit propvol nieuwe features zoals het inzien van de statistieken van je server, het beheren en aanvragen van domeinnamen en SSL certificaten, het beheren van alle SSH keys en het ([instellen van teams](../../services/control-panel/how-to-use-teams.md)) en rollen voor je server. Ook kun je vanaf dat moment gebruik maken van automatisch incasso en creditcard als betaalmethode.

## Wat wordt er van mij verwacht?

- We zetten een bestelling voor je klaar bij Hypernode. Het enige wat jij hoeft te doen, is deze goedkeuren en eventueel een account bij Hypernode aanmaken als je die nog niet hebt. Je ontvangt van ons een e-mail met instructies wanneer je deze bestelling kunt verwachten.
  Als je hulp nodig hebt bij het aanmaken van het account, neem dan gerust contact met ons op.

- Testen van de website(s) op de nieuwe server
  Zodra je de bestelling hebt goedgekeurd gaan wij aan de slag om de demo omgeving op te zetten.

  Nadat wij een kopie van jouw website(s) hebben overgezet naar een testserver, ontvang je van ons een verzoek om te controleren of alles naar behoren functioneert. Pas na jouw goedkeuring gaan we verder met de livegang naar de nieuwe Hypernode omgeving.

  Indien nodig staan wij klaar om eventuele vragen te beantwoorden of aanpassingen door te voeren mocht je onverhoopt toch tegen issues aanlopen op de testserver.

- Omzetten van DNS en livegang van de website(s)
  Zodra de website(s) succesvol zijn getest en goed functioneren op de nieuwe server, zullen we de DNS overzetten en jouw website(s) live laten gaan op het Hypernode-platform. Ook hier ontzorgen we jou het liefst zoveel mogelijk.

  Als de domeinnamen niet bij Hipex/Hypernode worden beheerd, ontvangen we graag toegang tot het DNS-beheer, zodat we de instellingen voor jullie kunnen regelen.

## Ga ik nu meer of minder betalen?

We hanteren dezelfde prijzen als bij Hipex, tenzij er andere afspraken zijn gemaakt tijdens dit migratietraject (bijvoorbeeld een upgrade die met Sales is afgesproken).

## Wat als ik verder nog vragen heb?

Zet je vraag graag op de mail naar [billing@hypernode.com](mailto:billing@hypernode.com), je kunt ons ook telefonisch benaderen voor vraagstukken maar gezien vragen over de migraties nog best vaak wat uitzoekwerk vergt nemen we liever graag de tijd om hier goed in te duiken, en dit gaat simpelweg makkelijker via e-mail. Je kunt in meeste gevallen verwachten dat wij binnen vier uur reageren.
